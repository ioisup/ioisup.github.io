= Technology Acceptance Model
:hp-image: image::https://upload.wikimedia.org/wikipedia/commons/6/67/Technology_Acceptance_Model.png
:published_at: 2016-06-05
:hp-tags: technology, technology management, marketing, startup

ในปัจจุบันที่โลกเราเปลี่ยนแปลงอย่างรวดเร็ว มีมือถือรุ่นใหม่ออกทุกเดือน เทคโนโลยีก็พัฒนาอย่างรวดเร็วเช่นกัน แต่ใช่ว่าทุกเทคโนโลยีจะได้รับการตอบรับที่ดีเสมอไป หลายๆเทคโนโลยีก็ถูกสร้างขึ้นมา แต่ไม่มีคนนำไปใช้ จนอาจถูกลืมไป แต่บางเทคโนโลยีก็ถูกนำไปใช้อย่างแพร่หลาย อะไรคือสิ่งที่ทำให้เกิดความต่างนั้น

ศาสตราจารย์ Fred D Davis แห่งมหาวิทยาลัย Arkansas ได้เสนอ Model ที่ใช้อธิบายการยอมรับ technology ไว้ว่ามีองค์ประกอบสองอย่างคือ Perceived usefulness และ Perceived ease-of-use
* Perceived usefulness (PU) นั้นถูกนิยามไว้เป็น "ระดับผลประโยชน์ที่ผู้ใช้เชื่อว่าจะได้รับ" หรืออธิบายง่ายๆว่า ความคาดหวังของประโยชน์ที่จะได้รับ
* Perceived ease-of-use (PEOU) ถูกนิยามเป็น "ระดับความง่ายในการเริ่มใช้งานที่ผู้ใช้เชื่อว่าจะเจอ" หรือพูดอีกอย่างหนึงได้ว่า ความคาดหวังของความง่ายในการใช้งาน
องค์ประกอบทั้งสองอย่างส่งผลไปในทางเดียวกันต่อ "ทัศนคติต่อการใช้งาน (Attitude toward using)" และ ทัศนคติในการใช้งานก็จะส่งผลไปในทางเดียวกันกับ "แนวโน้มพฤติกรรมที่จะใช้งาน (Behavioral intention to use)" ซึ่งสุดท้ายแล้วส่งผลให้เกิดการใช้งานจริง (Actual system use) ขึ้น

อธิบายให้เหลือหนึ่งบรรทัดได้ว่า "*ความคาดหวังของประโยชน์ที่จะได้รับและความง่ายในการใช้ง่ายส่งผลต่อทัศนคติและแนวโน้มพฤติกรรมที่จะนำไปสู่การใช้งานจริง*"

หนึ่งบรรทัดนี้ให้อะไรกับคุณ?

ในกรณีที่สร้างอะไรใหม่ๆขึ้นมา สองสิ่งที่ต้องถามตัวเองเสมอคือ "*มันมีประโยชน์ไหม*" และ "*มันใช้ง่ายไหม*" ถ้ามีแม้แต่อันเดียวที่ตอบปฏิเสธ ก็ต้องแก้ไข เพื่อไม่ให้สิ่งที่อุตส่าห์สร้างขึ้นมานั้นต้องถูกยกขึ้นหิ้งเพราะไม่มีคนเอาไปใช้งาน