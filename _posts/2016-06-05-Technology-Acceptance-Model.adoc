= Technology Acceptance Model
ioisup <ioisup@gmail.com>
:hp-image: image::https://upload.wikimedia.org/wikipedia/commons/6/67/Technology_Acceptance_Model.png
:published_at: 2016-06-05
:hp-tags: technology, management, technology management, marketing, startup

ในปัจจุบันที่โลกเราเปลี่ยนแปลงอย่างรวดเร็ว มีมือถือรุ่นใหม่ออกทุกเดือน เทคโนโลยีก็พัฒนาอย่างรวดเร็วเช่นกัน แต่ใช่ว่าทุกเทคโนโลยีจะได้รับการตอบรับที่ดีเสมอไป หลายๆเทคโนโลยีก็ถูกสร้างขึ้นมา แต่ไม่มีคนนำไปใช้ จนอาจถูกลืมไป แต่บางเทคโนโลยีก็ถูกนำไปใช้อย่างแพร่หลาย อะไรคือสิ่งที่ทำให้เกิดความต่างนั้น

ศาสตราจารย์ Fred D Davis แห่งมหาวิทยาลัย Arkansas ได้เสนอ Model ที่ใช้อธิบายการยอมรับและใช้งานเทคโนโลยีใหม่ๆไว้ว่ามีองค์ประกอบสองอย่างคือ Perceived usefulness และ Perceived ease-of-use โดย:

* Perceived usefulness (PU) นั้นถูกนิยามไว้เป็น "ระดับผลประโยชน์ที่ผู้ใช้เชื่อว่าจะได้รับ" หรืออธิบายง่ายๆว่า ความคาดหวังของประโยชน์ที่จะได้รับ
* Perceived ease-of-use (PEOU) ถูกนิยามเป็น "ระดับความง่ายในการเริ่มใช้งานที่ผู้ใช้เชื่อว่าจะเจอ" หรือพูดอีกอย่างหนึงได้ว่า ความคาดหวังของความง่ายในการใช้งาน

องค์ประกอบทั้งสองอย่างส่งผลไปในทิศทางเดียวกันต่อ "ทัศนคติต่อการใช้งาน (Attitude toward using)" และ ทัศนคติในการใช้งานก็จะส่งผลไปในทิศทางเดียวกันกับ "แนวโน้มพฤติกรรมที่จะใช้งาน (Behavioral intention to use)" ซึ่งสุดท้ายแล้วส่งผลให้เกิดการใช้งานจริง (Actual system use) ขึ้น

image::https://upload.wikimedia.org/wikipedia/commons/6/67/Technology_Acceptance_Model.png[TAM]
อ้างอิงรูปจาก link:https://en.wikipedia.org/wiki/File:Technology_Acceptance_Model.png[wikipedia]

อธิบายให้เหลือหนึ่งบรรทัดได้ว่า 

____
"*ความคาดหวังของประโยชน์ที่จะได้รับและความง่ายในการใช้งานส่งผลต่อทัศนคติและแนวโน้มพฤติกรรมที่จะนำไปสู่การใช้งานจริง*"
____

แล้วหนึ่งบรรทัดนี้ให้อะไรกับคุณ?

ในกรณีที่สร้างอะไรใหม่ๆขึ้นมา เช่น บรรดาเหล่า startup ที่กำลังเป็นที่นิยมในปัจจุบันนั้น สองสิ่งที่ต้องถามตัวเองเสมอคือ "*มันมีประโยชน์ไหม?*" และ "*มันใช้ง่ายไหม?*" ถ้ามีแม้แต่อันเดียวที่ตอบปฏิเสธ ก็ต้องแก้ไข เพื่อไม่ให้สิ่งที่อุตส่าห์สร้างขึ้นมานั้นต้องถูกยกขึ้นหิ้งเพราะไม่มีคนเอาไปใช้งาน


[References] 
====
References

* link:https://dx.doi.org/10.2307%2F249008[Davis, F. D. (1989), "Perceived usefulness, perceived ease of use, and user acceptance of information technology", MIS Quarterly 13 (3): 319–340, doi:10.2307/249008]

====